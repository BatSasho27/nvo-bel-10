<!DOCTYPE html>
<html lang="bg">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    

<title>,,Странник" - Христо Ботев</title>
    


<link rel="stylesheet" href="/Design/designIndex.css">
    
</head>
<body>
    <header>
        <nav id="navVisible">
            <!-- Бутон "Назад" -->
        <div class="nav-left">
            <a class="back-btn" onclick="goBack()">← Назад</a>        
            <div class="logo"><img src="/Photos/Index/mon-logo.jpg" alt="Лого на НВО 10 клас"></div>
        </div>
            <ul>
                <li><a href="/index.html">Начало</a></li>
                <li class="dropdown">
                    <a href="#" class="dropbtn">Ресурси</a>
                    <div class="dropdown-content">
                        <a href="/Skeleton/Tests.html">Примерни тестове и задачи</a>
                        <a href="/Skeleton/Literatura.html">Анализи на литературни произведения</a>
                        <a href="/Skeleton/BEL.html">Български език</a>
                        <a href="/Skeleton/Nasoki_rezume.html">Насоки за писане на резюме, аргументативен текст или есе</a>
                        <a href="/Skeleton/Info_Ispit.html">Информация за изпита</a>
                    </div>
                </li>
                <li><a href="/Skeleton/Contacts.html">Контакти</a></li>
                
            </ul>
        </nav>
    </header>

    <section id="home" class="hero">
        <div class="hero-text">
           



 <h1 class="prep">,,Странник" - Христо Ботев</h1>
            





        </div>
    </section>

    <section id="content">

        <div class="content-wrapper">
            <aside class="sidebar">
                <h3>Съдържание</h3>
                


<ul class="table-of-contents">
                    <li><a href="#k1">1. Ботевото разбиране за свобода </a></li>
                    <li><a href="#k2">2. Творческа история </a></li>
                    <li><a href="#k3">3. Заглавието </a></li>
                    <li><a href="#k4">4. Жанр </a></li>
                    <li><a href="#k5">5. Композиция </a></li>
                    <li><a href="#k6">6. Образът на лирическия герой </a></li>
                    <li><a href="#k7">7. Гласът и мълчанието </a></li>
                    <li><a href="#k8">8. Образът на дома в „Странник“ </a></li>
                    <li><a href="#k9">9. Образът на страдащата майка </a></li>
                    <li><a href="#k10">10. Посланието </a></li>
</ul>
            </aside>


        <div class="container">

            <h2 id="k1">1. Ботевото разбиране за свобода</h2>
            <ul>
                <li><b>Българската възрожденска литература се създава в условията на национална зависимост.</b> Българите трябва да се борят, за да постигнат своята свобода и своята независимост. Това определя и основното противопоставяне в литературата на периода – противопоставяне робство – свобода.</li>
                <li><b>Ботевото разбиране за робството и за свободата не се свързва само с конкретните исторически обстоятелства, при които живеят българите.</b></li>
                <li><b>За Ботев и робството, и свободата са понятия с много широко значение.</b> Възрожденецът отхвърля не само националното робство, но и всяко потисничество над човека – социално, духовно.</li>
                <li><b>За духовното робство като примирение и като обезличаване на човека Ботев говори в стихотворението „Странник“.</b> </li>
            </ul>

            
            <h2 id="k2">2. Творческа история</h2>
<ul>
    <li><b>Стихотворението „Странник” е написано през 1872 година, когато Ботев отдавна вече е емигрант в Румъния и за него мирното, спокойно завръщане в родината е невъзможно.</b> Той вече е преживял предвкусването на триумфалното завръщане, описано във финалната част на „На прощаване” (създадено през 1868 г.). По времето, когато е писал „Странник”, Ботев вече има опит в издаването на вестници – политически, революционни, хумористични и сатирични.</li>
</ul>


<h2 id="k3">3. Заглавието</h2>
<ul>
    <li><b>Според Българския тълковен речник думата <i>странник</i> има две значения.</b> Първото е „странен, нетукашен човек; чужденец“. Второто значение е „човек, който странства; пътник“.</li>
</ul>

<ul>
    <li><b>Пример за второто значение на думата в речника е началото на Ботевото стихотворение „Странник”:</b> „Бързай, странник, върви скоро/ към бащина къща да стигнеш.” Когато започнем да четем творбата, в съзнанието ни се активира именно то.</li>
</ul>



<ul>
    <li><b>Макар че героят на стихотворението </b>се завръща в бащината си къща при своята майка, той вече се е откъснал от родното място, то не му принадлежи, не е добре приет. Станал е странен, далечен, чужд.</li>
    <li><b>Лирическият говорител </b>се обръща към странника като към познат, но умишлено не го назовава по име, защото завърналият се герой е обобщен образ на безразличните и пасивни хора по време на робство.</li>
</ul>

<h2 id="k4">4. Жанр</h2>

    <li><b>Сатирично стихотворение.</b></li>
    <li><i>Какво означава сатира?</i></li>
<ul>
    <li><b>Сатирата е литературен похват, който осмива хора или явления, разобличава и критикува социални и човешки пороци.</b></li>
</ul>


<h2 id="k5">5. Композиция</h2>
<ul>
    <li><b>Стихотворението се състои от дванадесет строфи от по четири стиха, римувани почти навсякъде с кръстосана рима.</b> Първите 11 строфи са пряко обръщение на лирическия говорител към странника, който е лирически герой на стихотворението.</li>
    <li><b>Дванадесетата строфа е обобщение, в което директно се заявява истинското отношение на лирическия говорител към такива личности като странника.</b></li>
    <li><b>Представено е всичко онова, което очаква лирическия герой при завръщането му.</b> То е свързано с нещастия: с раздяла, със смърт. Думите на лирическия говорител като че ли се стремят да утешат странника – все още има неща, които го очакват в живота, и той не бива да се предава.</li>
    <li><b>В самия край на творбата става ясно обаче, че позицията на лирическия говорител не е на човек, който утешава, а на човек, който обвинява чрез силата на сатирата.</b></li>
</ul>


<h2>Основни чувства</h2>
<ul>
    <li><b>Завърналият се син е безразличен, страхлив, апатичен, лишен от любов, идеали, синовна обич и преданост, липсва му патриотизъм и всичко човешко му е чуждо, а това буди у лирическия говорител отвращение.</b></li>
    <li><b>Усеща се болката по поробеното родно място, в което цари хаос и беззаконие.</b></li>
    <li><b>Усеща се гняв и възмущение към такива безродни, безразлични хора, които предават всичко свято със своето безчестие.</b></li>
</ul>


<h2>Важно!</h2>
<ul>
    <li><b>Сарказмът е подигравка, която може да се открие в положителна оценка и се отнася към недостатъка на човек, предмет или явление.</b> Както и сатирата, сарказмът е насочен към явления от действителността чрез осмиването им. Негови отличителни черти са безпощадността и остротата на изобличаване. За разлика от иронията, в сарказма се изразява най-висока степен на недоволство, дори ненавист.</li>
</ul>


<h2 id="k6">6. Образът на лирическия герой</h2>

<ul>
    <li><b>Със своето мълчание лирическият герой показва, че е апатичен – нищо не пита, не прекъсва печалния разказ за нещастията, които са сполетели дома му, не задава въпроси.</b></li>
    <li><b>Единствената реакция е плачът, който издава безсилие.</b></li>
    <li><b>Пътуването не го е променило. За него любовта е далечно чувство, той няма отношение към съдбата на близките си, не е направил нужното, за да изпълни синовния си дълг.</b></li>
    <li><b>Очевидно за него ценност е само спокойствието и материалната сигурност.</b></li>
    <li><b>Лирическият говорител се пита във финала дали една такава личност може да се нарече „човек”, или е „скот” – бездуховно, жалко същество, лишено от морал и етика.</b></li>
</ul>

<h2 id="k7">7. Гласът и мълчанието</h2>
<ul>
    <li><b>В „Странник“ лирическият герой е лишен от глас.</b> Той е поставен в ролята да слуша другите гласове – на майката, на лирическия говорител. В Ботевата поезия мълчанието е особен знак – той говори за отсъствието на дух, на вътрешни сили да изрази позиция, която може и да те противопостави на другите и на обстоятелствата.</li>
    <li><b>Вместо гласа на лирическия герой в творбата звучи плачът му, който говори за слабост, за предаване пред силата на обстоятелствата, за примирение:</b> „На, че плачеш! Ех, жена си!“</li>
</ul>


<ul>
    <li><b>На мълчанието на странника се противопоставя гласът на лирическия говорител.</b> Той изброява случаите, станали по време на отсъствието на странника от дома. Същевременно изразява и отношението си. Често повтаряни думи са <span style="color:red;">няма нищо, недей</span> и т.н. Те като че ли омаловажават всичко, което е станало в дома. А събитията, които странникът е пропуснал, са разрушили основите на живота. Отнели са опората на човека в любовта и в семейните връзки. Затова иронично звучат думите на лирическия говорител: „Ти да си жив, (...) пък бъди какъвто си бил!“</li>
</ul>

<h2>Свободният човек и човекът роб</h2>
<ul>
    <li><b>Образите на странника и на лирическия говорител в творбата изразяват Ботевото разбиране за човека роб и за свободния човек.</b></li>
    <li><b>Да си роб, не се изчерпва с липсата на свобода във физическия или в политическия смисъл на думата.</b> Да си роб, означава да нямаш позиция или да се страхуваш да я изречеш на глас; да приемаш с примирение обстоятелствата, в които животът те поставя.</li>
    <li><b>Да си свободен, означава да си осъзнал своите ценности, да не се страхуваш да ги отстояваш и да ги заявяваш на глас.</b> Да си свободен, означава да не се подчиняваш мълчаливо, а да отстояваш позицията си.</li>
</ul>

<h2 id="k8">8. Образът на дома в „Странник“</h2>
<ul>
    <li><b>Домът в поезията на Ботев е представен традиционно, какъвто е в патриархалния свят.</b> Той е святo, дълбоко лично пространство. <span style="color:red;">Единствено</span> там, в лицето на близките – баща, майка, братя, либе, човекът получава онази любов, без която животът е невъзможен.</li>
    <li><b>Затова в „На прощаване през 1868 г.” синът изповядва пред майката, че именно заради дома и всичко родно тръгва в битка с врага, защото му е непоносимо да гледа, че „турчин бесней” над „бащино огнище”.</b></li>
</ul>

<ul>
    <li><b>В „Странник“ домът е като че ли празен.</b> В него вече ги няма либето, бащата, братята. Либето е сродено за друг. Бащата и братята са мъртви. Останала е само майката, която посреща сина.</li>
</ul>


<h2 id="k9">9. Образът на страдащата майка</h2>
<ul>
    <li><b>Образът на страдащата майка е традиционен за Ботевата поезия.</b> Тук обаче глаголът „завайка“ придава особен нюанс на страданието й. Тя е като че ли примирена с обстоятелствата, беззащитна, без воля да пази дома. Той е останал без мъжка сила, потисникът е нахлул в него и е отнел живота му.</li>
</ul>

<h2 id="k10">10. Посланието</h2>
<ul>
    <li><b>По неповторим начин – със силата на иронията и сатирата, в стихотворението „Странник“ Ботев отрича инертността на духа, привичното, уседналото, живота като егоистично самосъхранение, живота на роб, на скот, а не на човек, достоен за възхищение.</b></li>
</ul>





<button onclick="scrollToTop()" id="backToTop">⬆ Върни се в началото</button>

        </div>
        </div>
    </section>

    <footer id="contact">
        <p>Свържи се с нас: <a href="/Skeleton/Contacts.html">nvo_10th_grade2025@abv.bg</a></p>
        <p>© 2025 НВО 10. клас. Всички права запазени.</p>
    </footer>

    <script src="/Scripts/ScrollBehaviour.js"></script>
    <script src="/Scripts/ScrollFunction.js"></script>
    <script src="/Scripts/GoBack_Literature.js"></script>

</body>
</html>


