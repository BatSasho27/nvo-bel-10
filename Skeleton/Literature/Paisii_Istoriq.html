<!DOCTYPE html>
<html lang="bg">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    

<title>Из „История славянобългарска“ : Предисловие</title>
    


<link rel="stylesheet" href="/Design/designIndex.css">
    
</head>
<body>
  <header>
    <nav id="navVisible">
        <!-- Бутон "Назад" -->
    <div class="nav-left">
        <a class="back-btn" onclick="goBack()">← Назад</a>        
        <div class="logo"><img src="/Photos/Index/mon-logo.jpg" alt="Лого на НВО 10 клас"></div>
    </div>
        <ul>
            <li><a href="/index.html">Начало</a></li>
            <li class="dropdown">
                <a href="#" class="dropbtn">Ресурси</a>
                <div class="dropdown-content">
                    <a href="/Skeleton/Tests.html">Примерни тестове и задачи</a>
                    <a href="/Skeleton/Literatura.html">Анализи на литературни произведения</a>
                    <a href="/Skeleton/BEL.html">Български език</a>
                    <a href="/Skeleton/Nasoki_rezume.html">Насоки за писане на резюме, аргументативен текст или есе</a>
                    <a href="/Skeleton/Info_Ispit.html">Информация за изпита</a>
                </div>
            </li>
            <li><a href="/Skeleton/Contacts.html">Контакти</a></li>
            
        </ul>
    </nav>
</header>

    <section id="home" class="hero">
        <div class="hero-text">
           



 <h1 class="prep">Из „История славянобългарска“ : Предисловие - Паисий Хилендарски</h1>
            





        </div>
    </section>

    <section id="content">

        <div class="content-wrapper">
            <aside class="sidebar">
                <h3>Съдържание</h3>
                


<ul class="table-of-contents">
                    <li><a href="#k1">1. Написването на „История славянобългарска“ – събитието, което променя хода на българската история</a></li>
                    <li><a href="#k2">2. Исторически параметри на епохата</a></li>
                    <li><a href="#k3">3. История на написване на „История славянобългарска“</a></li>
                    <li><a href="#k4">4. ПРЕПИСИ НА ПАИСИЕВАТА ИСТОРИЯ – 70-ТЕ НАЙ-РАННИ:</a></li>
                    <li><a href="#k5">5. Идея и смисъл на заглавието</a></li>
                    <li><a href="#k6">6. Композиция</a></li>
                    <li><a href="#k7">7. Жанр</a></li>
                    <li><a href="#k8">8. Теми и проблеми:</a></li>
                    <li><a href="#k9">9. Значение на „История славянобългарска”</a></li>
                    <li><a href="#k10">„ИСТОРИЯ СЛАВЯНОБЪЛГАРСКА“ НА ПАИСИЙ ХИЛЕНДАРСКИ</a></li>
                    <li><a href="#k11">1. Първото и второто предисловие</a></li>
                    <li><a href="#k12">2. Същинска част</a></li>
                    <li><a href="#k13">3. ПОСЛЕСЛОВ – финална част</a></li>
                    <li><a href="#k14">4. Българинът и българското в Историята</a></li>


</ul>
            </aside>


        <div class="container">

            <h2 id="k1">1. Написването на „История славянобългарска“ – събитието, което променя хода на българската история</h2>

            <p>„История славянобългарска“ е символичното преминаване на българите от епохата на Средновековието към Новото време.</p>
            
            <p>Така в тази малка по обем, но голяма по значение книжка, атонският монах за първи път формулира задачата, стояща пред българския народ – националното пробуждане.</p>
            
            <p>С Паисий Хилендарски и неговата "История славянобългарска" започва епохата на Българското възраждане. Това е епохата, когато българинът се осъзнава като българин.</p>

            
            <h2 id="k2">2. Исторически параметри на епохата</h2>
<h3>А) първи етап на Възраждането – от 18. до началото на 19. век;</h3>
<h3>Б) втори етап – от началото на реформите в Османската империя през 20-те години на 19. век до края на Кримската война (1853-1856);</h3>
<h3>В) трети етап – от Кримската война до Освобождението през 1878 г.</h3>


<h2 id="k3">3. История на написване на „История славянобългарска“</h2>
<p>През 1761 година Паисий е изпратен в Сремски Карловци и се запознава със съчиненията на Мавро Орбини и Цезар Бароний в руски превод.</p>
<p>След завръщането си в Атон, Паисий отсяда в Зографския манастир и с разклатено здраве през 1762 година завършва своя труд.</p>


<h2 id="k4">4. ПРЕПИСИ НА ПАИСИЕВАТА ИСТОРИЯ – 70-ТЕ НАЙ-РАННИ:</h2>
<p>Първи Софрониев (известен и като Първи Котленски) препис от 1765 г.</p>
<p>Самоковски препис от поп Алекси Велкович Попович, 1771 г.</p>
<p>Рилски препис (известен още като Никифоров и Дриновски) от 1772 г. Завършен е в Рилския манастир от монах Никифор по Самоковския препис. Бил е притежание на Марин Дринов, който го обнародва в свои публикации.</p>
<p>Жеравненски препис (преди 1772 г.).</p>
<p>Втори Софрониев (или Втори Котленски) препис - 1781 г.</p>
<p>Кованлъшки препис от поп Стойко Владиславов (Софроний Врачански), 1783 г.</p>
<p>Еленски препис от 1784 г.</p>


<p>Паисий напълно съзнава сложността на предприетото книжовно начинание: „Не съм учил никак нито граматика, нито светски науки, но за простите българи просто и написах.“</p>

<p>Така в тази малка по обем, но голяма по значение книжка, атонският монах за първи път формулира задачата, стояща пред българския народ – националното пробуждане.</p>

<p>С Паисий Хилендарски и неговата „История славянобългарска“ започва епохата на Българското възраждане. Това е епохата, когато българинът се осъзнава като българин.</p>


<h2 id="k5">5. Идея и смисъл на заглавието</h2>
<p>Сакрализиране и идеализация на българското минало, събуждане на българското съзнание, идеята за българското „първенство“. Призив за духовно освобождаване.</p>


<h2 id="k6">6. Композиция</h2>
<p>Състои се от 2 предговора („Ползата от историята“, „Към ония, които желаят да прочетат и чуят написаното в тая история“), няколко глави, в които се излагат различни исторически събития, глава за славянските учители, глава за българските светци и послесловие.</p>


<h2 id="k7">7. Жанр</h2>
<p>„История славянобългарска“ е сборна творба, която преплита елементи на история, автобиография, публицистика и литература.</p>

<p>Произведението съчетава средновековни и ренесансови характеристики.</p>

<p>Към средновековните може да се отнесе това, че Паисий разглежда българската история от Адам и Ева, преписва от други текстове, както и това, че прави аналогии с Библията.</p>

<p>От друга страна, присъстват и ренесансови елементи. Паисий заявява, че е автор и творец, нещо типично за ренесансовите автори. Пише на достъпен български език и налага собствени идеи за необходимостта от национално самосъзнание.</p>

<p>Творбата носи силно полемичен характер. Паисий противопоставя българите на гърци и сърби, като изтъква превъзходството на първите, стремейки се да повдигне народностното им самочувствие.</p>


<h2 id="k8">8. Теми и проблеми:</h2>
<p>- за произхода на българския народ и език;</p>
<p>- за политическото укрепване на българската държава;</p>
<p>- за културните и духовни постижения на българите;</p>
<p>- за "родното";</p>
<p>- за срама.</p>


<h2 id="k9">9. Значение на „История славянобългарска”</h2>
<p>Паисий се обявява открито против гръцкото църковно и просветно влияние.</p>
<p>Като разказва за миналото на българския народ, монахът вдъхва на своите читатели самочувствие.</p>
<p>Паисий повдига въпроса за извоюване на националната независимост на българския народ.</p>

<br><br><br><br>
<h1 style="font-size:30px" id="k10">СТРУКТУРА И СЪДЪРЖАНИЕ НА „ИСТОРИЯ СЛАВЯНОБЪЛГАРСКА“ НА ПАИСИЙ ХИЛЕНДАРСКИ </h1>

<br><br><br>
<h2 id="k11">1. Първото и второто предисловие</h2>

<p><strong>Първата българска история е съставена от две предисловия, същинска част, състояща се от седем глави, и послеслов</u>.</strong></p>

<h3>Първо предисловие</h3>
<p><strong><em>„Ползата от историята“</em></strong> представлява препис от чужда история. В тази част се обръща внимание на „любомъдрия“ читател. Историята се определя като извор на знания и надежда.</p>

<h3>Второ предисловие</h3>
<p><strong><em>„Към ония, които желаят да прочетат и чуят написаното в тая история“</em></strong> е втората част, която е самостоятелно творение на Паисий. В него той се обръща към целия български род, като критикува чуждопоклонниците и хвали родолюбците. Сравнява <u>българи</u> и <u>гърци</u> и изтъква достойнствата на простия чистосърдечен наш народ, правейки аналогия с библейските <u>апостоли</u>.</p>


<h2><u>Роля на второто Предисловие като полемика и апология</u></h2>
<ul>
  <li>оригинален увод, в който се откриват и основните идеи на епохата;</li>
  <li>обръщение към родолюбивите българи;</li>
  <li>проблемът <strong>СВОИ/ЧУЖДИ</strong>, родолюбци/родоотстъпници;</li>
  <li>проблемът <strong>МИНАЛО-НАСТОЯЩЕ-БЪДЕЩЕ</strong>;</li>
  <li>творческа история на произведението.</li>
</ul>


<h2 id="k12">2. Същинска част</h2>
<ul>
  <li>Представлява компилация от трудове на различни историци като <strong>„Славянското царство“</strong> на <u>Мавро Орбини</u>, <strong>„Деяния церковная и гражданская“</strong> на <u>Цезар Бароний</u> и др. Ползва също български жития и грамоти на български царе.</li>
  <li>Тази част се състои от 7 глави, съчетаващи разказ за българските и сръбските царе, на светиите и славянските първоучители.</li>
  <li>Основното достойнство не е във фактологическата прецизност, а в подбора, който е направен, така че да се подчертае войнството и духовната възвишеност на българския народ.</li>
</ul>


<h2 id="k13">3. Послеслов – финална част</h2>
<ul>
  <li>Това е най-кратката част на Историята и <u>представлява авторски текст, който представя лични данни за Паисий</u> („Не съм учил никак нито граматика, нито светски науки...“), <strong>изяснява мотивите, поради които е написал „История славянобългарска“</strong> („Разяждаше ме постепенно ревност и жалост за моя български род, че няма наедно събрана история за преславните деяния от първите времена на нашия род, светци и царе“) <strong>и дава сведения за ползваните източници</strong> („Аз, <em>Паисия</em>, йеромонах и проигумен хилендарски, събрах и написах, от руските прости речи преведох на българските и славянски прости речи... и в немска земля повече с това намерение ходих. Там намерих Маврубировата история за сърбите и българите“).</li>
</ul>


<h2 id="k14">4. Българинът и българското в Историята</h2>
<ul>
  <li>„История славянобългарска” не е голяма по обем, но не това е важното. Нито това, че <strong><span style="color:blue;">Паисий е допуснал много фактологически грешки</span></strong> и че <strong><span style="color:red;">целенасочено е подбирал само славни факти от българското минало</span></strong>. По-значимото е, че книжката е преломен момент в нашата история. От завладяването на България от османците, в продължение на близо три века и половина в българската книжнина няма друго писмено наследство, изиграло толкова <strong><span style="color:blue;">важна роля за духовната еманципация на българския народ.</span></strong></li>
</ul>



<ul>
  <li><strong><span style="color:red;">Първа тя показва на българите, че са имали славно минало, велики царе и подвизи.</span></strong> Патриотичният елемент не просто печели, а грабва читателите.</li>
  <li>Книгата е изпълнена с библейски сюжети. В тях доброто винаги е преследвано от злото, но злото е наказвано. Това именно е историята на българския народ: страдали сме, но сме и побеждавали.</li>
  <li>"История славянобългарска" представлява <strong><span style="color:red;">сбито и ярко изложение на историческото минало на България</span></strong>, като Паисий търси там идеали, упование и надежда.</li>
  <li>Той започва да разказва за храбрите българи – "<em>люти на бран</em>", за това "<em>колко били знаменити крали и цари болгарских</u></em>", на които се подчинявали много народи и земи, за българската църква и патриаршия в Търново.</li>
</ul>

<ul>
    <li>Преди всичко той си стреми <strong><span style="color:red;">да пробуди националното чувство, мисълта за принадлежност към българския народ</span></strong>. В името на тази цел той атакува тези, които се срамуват от своя род и се увличат по чужд език. И като припомня, че българите са имали царство и господство, че са били славни и макар, че сега да са бедни, <em></em>"прости ораче и копаче, и овчарче и прости занаятчии</u></em>", <strong><span style="color:red;">те са достойни за уважение</span></strong>. Паисий гневно жигосва отцеругателите</u>, които се срамуват да се нарекат българи.</li>
  </ul>

  
  <ul>
    <li>"<em>О, неразумни и юроде</em> - се провиква той. - <em>Поради что</u> се срамиш да се наречеш болгарин</u> и не четеш по свой език и не думаш!</em>" Паисий се опитва да "отвори" очите на "неразумните" за истината, за стойностите на родното. Паисий адресира произведението си към два типа читатели: едните са родолюбиви българи, които обичат народа и родината си и затова искат да знаят повече за миналото си.</li>
  
    <li>Другите са чуждопоклонниците, които се срамуват от рода си и се отричат от него, като четат и говорят на гръцки. За патриот като Паисий такива хора са лишени от разум. Признак за слабоумие е да се отричаш от народа си и от всичко негово - име, език, духовност и минало.</li>
  </ul>

  
  <ul>
    <li>С тези разсъждения Паисий се основава на <strong><span style="color:red;">националната идея, изразена в стремежа да се запази българската народност в условията на робството и да се осигурят условия за нейното икономическо развитие.</span></strong></li>
  
    <li>От историческото чувство на народа, въплътено блестящо в неговия труд, той се опитва да обоснове правата на българите. Оттук нататък неговият мироглед се основава на <strong><span style="color:blue;">идеята за духовно възвисяване на българите чрез отхвърляне на църковната опека и културното влияние на гърцизма и чрез възстановяване на българската църковна йерархия.</span></strong></li>
  </ul>
  



<button onclick="scrollToTop()" id="backToTop">⬆ Върни се в началото</button>

        </div>
        </div>
    </section>

    <footer id="contact">
      <p>Свържи се с нас: <a href="/Skeleton/Contacts.html">nvo_10th_grade2025@abv.bg</a></p>
      <p>© 2025 НВО 10. клас. Всички права запазени.</p>
  </footer>

    <script src="/Scripts/ScrollBehaviour.js"></script>
    <script src="/Scripts/ScrollFunction.js"></script>
    <script src="/Scripts/GoBack_Literature.js"></script>
    <script src="/Scripts/Scroll_Sidebar.js"></script>
</body>
</html>


